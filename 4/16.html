<!DOCTYPE html>
<html lang="ta">
	<meta http-equiv="content-type" content="text/html;charset=UTF-8" />
<head>
		<meta charset="UTF-8">
		<title>எண்ணிக்கை - அதிகாரம் 16</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<style>
.loader {
	position: fixed;
	left: 0px;
	top: 0px;
	width: 100%;
	height: 100%;
	z-index: 9999;
}
</style>

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');

$(window).load(function() {
	$(".loader").hide();
});

</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<script>document.write('<div class="loader" style="background:url(http://localhost/e/bible/webincludes/images/loader.gif) 50% 50% no-repeat rgb(255,255,255);"></div>');</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>எண்ணிக்கை - 16</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
															<a href='22.html'>22</a>
															<a href='23.html'>23</a>
															<a href='24.html'>24</a>
															<a href='25.html'>25</a>
															<a href='26.html'>26</a>
															<a href='27.html'>27</a>
															<a href='28.html'>28</a>
															<a href='29.html'>29</a>
															<a href='30.html'>30</a>
															<a href='31.html'>31</a>
															<a href='32.html'>32</a>
															<a href='33.html'>33</a>
															<a href='34.html'>34</a>
															<a href='35.html'>35</a>
															<a href='36.html'>36</a>
													</p>
					</header>
					
					<h3>கோராகு, தாத்தான், அபிராம் ஆகியோரின் புரட்சி</h3><p class='para'> <span class='verse'><span class='verseNum'>1</span>லேவியின் மகன் கோகாத்துக்குப் பிறந்த இட்சகாரின் புதல்வன் கோராகும், ரூபன் வழிவந்த எலியாபு புதல்வர்கள் தாத்தான், அபிராமும், பெலேத்தின் மகன் ஓனம்,</span> <span class='verse'><span class='verseNum'>2</span>இஸ்ரயேல் மக்களில் சிலரைச் சேர்த்துக்கொண்டு மோசேக்கு எதிராக எழும்பினர். இவர்கள் மக்கள் கூட்டமைப்பிலிருந்து சபையில் தெரிந்தெடுக்கப்பட்ட பேர்பெற்ற இருநூற்றைம்பது தலைவர்கள் ஆவர்.</span> <span class='verse'><span class='verseNum'>3</span>அவர்கள் மோசேக்கும் ஆரோனுக்கும் எதிராகக் கூடி வந்து அவர்களிடம், “நீங்கள் மிதமிஞ்சிப் போய்வீட்டீர்கள்; மக்கள் கூட்டமைப்பு முழுவதிலுமுள்ள ஒவ்வொருவரும் தூயவர்தாம்; ஆண்டவரும் அவர்களோடு இருக்கிறார்; அப்படியிருக்க ஏன் ஆண்டவரின் சபைக்கு மேலாக உங்களை உயர்த்திக் கொள்கிறீர்கள்?” என்று கேட்டனர்.</span></p><p class='para'> <span class='verse'><span class='verseNum'>4</span>மோசே இதைக் கேட்டு முகங்குப்புற விழுந்தார்.</span> <span class='verse'><span class='verseNum'>5</span>அவர் கோராகிடமும் அவன் கூட்டத்தவரிடமும் கூறியது: காலையில் ஆண்டவர் தம்முடையவன் யார், தூய்மையானவன் யார் என்று காட்டி அவனைத் தம்மருகே வரச் செய்வார்; தாம் தெரிந்துகொண்டவனையே அவர் தம்மருகே வரச் செய்வார்;</span> <span class='verse'><span class='verseNum'>6</span>செய்யவேண்டியது இதுவே; கோராகே! அவன் கூட்டத்தவரே! தூபக் கலசங்களை எடுத்துக் கொள்ளுங்கள்;</span> <span class='verse'><span class='verseNum'>7</span>நாளை ஆண்டவர் திருமுன் அவற்றில் நெருப்பையும் தூபத்தையும் போடுங்கள்; ஆண்டவர் தெரிந்து கொள்ளுகிற மனிதனே தூயவனாயிருப்பான்; லேவியின் புதல்வரே! நீங்கள்தாம் மிதமிஞ்சிப் போய் விட்டீர்கள்.</span></p><p class='para'> <span class='verse'><span class='verseNum'>8</span>மேலும் மோசே கோராகிடம் கூறியது: லேவியின் புதல்வரே! இப்போதும் கேளுங்கள்;</span> <span class='verse'><span class='verseNum'>9</span>இஸ்ரயேலின் கடவுள் உங்களைத் தம்மருகில் வரச்செய்து, ஆண்டவரின் திருவுறைவிடத்தல் நீங்கள் பணி செய்யவும் மக்கள் கூட்டமைப்பின்முன் நின்று அவர்களுக்குச் சேவை செய்யவும் இஸ்ரயேல் மக்கள் கூட்டமைப்பிலிருந்து உங்களைப் பிரித்தெடுத்தது அற்பமான காரியமா?</span> <span class='verse'><span class='verseNum'>10</span>அவர் உன்னையும் லேவியின் புதல்வரின் உன் சகோதரர் அனைவரையும் தம்மருகில் வரச் செய்தாரே! இதனோடு குருத்துவத்தையும் நாடுவீர்களோ?</span> <span class='verse'><span class='verseNum'>11</span>ஆதலால் நீயும் உன் கூட்டத்தவரும் ஆண்டவருக்கு எதிராகவே இருக்கிறீர்கள்; ஆரோனுக்கு எதிராக நீங்கள் முறுமுறுப்பதற்கு அவர் யார்?</span></p><p class='para'> <span class='verse'><span class='verseNum'>12</span>பின் மோசே ஆளனுப்பி எலியாபின் புதல்வர் தாத்தானையும் அபிராமையும் அழைத்தார். அவர்களோ, “நாங்கள் வர மாட்டோம்;</span> <span class='verse'><span class='verseNum'>13</span>இப்பாலை நிலத்தில் எங்களைக் கொல்லும்படி, பாலும் தேனும் வழிந்தோடும் நாட்டிலிருந்து எங்களைக் கொண்டு வந்து, இப்போது எங்கள்மேல் நீர் உம்மை அதிகாரியாக்கிக் கொள்வது அற்பமான காரியமா?</span> <span class='verse'><span class='verseNum'>14</span>மேலும் பாலும் தேனும் வழிந்தோடும் நாட்டிற்கு நீர் எங்களைக் கொண்டு வரவுமில்லை; திராட்சைத் தோட்டங்களை எங்களுக்கு உரிமைச் சொத்தாகக் கொடுக்கவுமில்லை; இம்மனிதர்களின் கண்களைப் பிடுங்கி விடுவீரோ? நாங்கள் வரவே மாட்டோம்” என்றனர்.</span></p><p class='para'> <span class='verse'><span class='verseNum'>15</span>மோசே கடுஞ்சினம் கொண்டார். அவர் ஆண்டவரிடம், “இவர்கள் படையலை ஏற்க வேண்டாம்; இவர்களிடமிருந்து ஒரு கழுதையைக் கூட நான் வாங்கியதில்லை; இவர்களில் ஒருவனுக்கும் நான் தீங்கிழைத்ததில்லை” என்றார்.</span> <span class='verse'><span class='verseNum'>16</span>பின் மோசே கோராகிடம், “நீயும் உன் கூட்டத்தார் எல்லாரும் — நீயும் அவர்களும் ஆரோனும் — நாளை ஆண்டவர் திருமுன் வந்து நில்லுங்கள்;</span> <span class='verse'><span class='verseNum'>17</span>உங்களுள் ஒவ்வொருவனும் தன் தூப கலசத்தை எடுத்து, அதில் தூபமிட்டு, ஆளுக்கு ஒன்றாக மொத்தம் இருநூற்றைம்பது தூப கலசங்களை, ஆண்டவர் திருமுன் கொண்டு வரட்டும். நீயும் ஆரோனும் உங்கள் தூப கலசங்களைக் கொண்டு வாருங்கள்” என்றார்.</span></p><p class='para'> <span class='verse'><span class='verseNum'>18</span>அவ்வாறே ஒவ்வொருவனும் தன் தூப கலசத்தை எடுத்துக்கொண்டான்; அவர்கள் அவற்றில் நெருப்பையும் தூபத்தையும் போட்டார்கள்; அவர்கள் சந்திப்புக் கூடாரத்தின் நுழைவாயிலில் மோசேயுடனும் ஆரோனுடனும் நின்றார்கள்.</span> <span class='verse'><span class='verseNum'>19</span>பின் கோராகு மக்கள் கூட்டமைப்பு முழுவதையும் அவர்களுக்கெதிரே சந்திப்புக்கூடாரத்தின் நுழைவாயிலில் ஒன்று கூட்டினான். ஆண்டவரின் மாட்சி மக்கள் கூட்டமைப்பு முழுவதற்கும் தோன்றியது.</span> <span class='verse'><span class='verseNum'>20</span>ஆண்டவர் மோசேயிடமும் ஆரோனிடமும்,</span> <span class='verse'><span class='verseNum'>21</span>“ஒரு நொடியில் நான் இவர்களை எரித்து விடும்படி இந்த மக்கள் கூட்டமைப்பிலிருந்து உங்களைப் பிரித்துக் கொள்ளுங்கள்” என்றார்.</span></p><p class='para'> <span class='verse'><span class='verseNum'>22</span>அவர்களோ முகங்குப்புறவிழுந்து, “கடவுளே! உடல் பூண்ட உயிர்கள் அனைத்துக்கும் கடவுளே! ஒரேயொருவன் பாவம் செய்திருக்க மக்கள் கூட்டமைப்பு முழுவதன் மீதும் நீர் சினங்கொள்வது ஏன்?” என்றனர்.</span></p><p class='para'> <span class='verse'><span class='verseNum'>23</span>உடனே ஆண்டவர் மோசேயிடம்,</span> <span class='verse'><span class='verseNum'>24</span>“கோராகு, தாத்தான், அபிராம் ஆகியோரின் கூடாரத்தை விட்டு அகன்று போகும்படி மக்கள் கூட்டமைப்பிடம் சொல்” என்றார்.</span></p><p class='para'> <span class='verse'><span class='verseNum'>25</span>மோசே எழுந்து தாத்தானிடமும் அபிராமிடமும் போனார்; இஸ்ரயேல் மூப்பர் அவருக்குப் பின்னால் சென்றனர்.</span> <span class='verse'><span class='verseNum'>26</span>அவர் மக்கள் கூட்டமைப்பிடம், “இந்தப் பொல்லாத மனிதரின் பாவங்களோடு சேர்ந்து நீங்கள் அழிக்கப்படாதபடி அவர்கள் கூடாரங்களை விட்டு அகன்று போகும்படி உங்களை வேண்டுகிறேன்; அவர்களுக்குரிய எதையும் தொட வேண்டாம்” என்றார்.</span> <span class='verse'><span class='verseNum'>27</span>அவ்வாறே கோராகு, தாத்தான், அபிராம் ஆகியோரின் கூடாரத்தை விட்டு அவர்கள் அகன்றனர்; தாத்தானும் அபிராமும் வெளியே வந்து தங்கள் மனைவியர், புதல்வர், குழந்தைகளோடு தங்கள் கூடாரங்களின் வாயிலருகில் நின்றனர்.</span></p><p class='para'> <span class='verse'><span class='verseNum'>28</span>மோசே கூறியது: இப்பணிகளையெல்லாம் செய்யும்படி ஆண்டவர் என்னை அனுப்பியிருக்கிறார், இது என் சொந்த விருப்பம் அல்ல என்பதை இதன்மூலம் அறிந்து கொள்வீர்கள்.</span> <span class='verse'><span class='verseNum'>29</span>எல்லா மனிதரும் சாவதுபோல் இம்மனிதரும் செத்தால் அல்லது எல்லா மனிதருக்கும் விதிக்கப்பட்ட தண்டனையை அடைந்தால் ஆண்டவர் என்னை அனுப்பியிருக்கவில்லை என்பது பொருள்.</span> <span class='verse'><span class='verseNum'>30</span>ஆனால் ஆண்டவர் புதுமையான ஒன்றைச் செய்தால் நிலம் தன் வாயைத் திறந்து அவர்களையும் அவர்களுக்குரிய அனைத்தையும் விழுங்கிவிட, அவர்கள் உயிரோடு பாதாளத்துக்குள் இறங்கினால் அப்போது, இம்மனிதர் ஆண்டவரை இழிவுபடுத்தி விட்டார்கள் என்பதை நீங்களும் அறிந்துகொள்வீர்கள்.</span></p><p class='para'> <span class='verse'><span class='verseNum'>31</span>இவ்வார்த்தைகளையெல்லாம் அவர் பேசி முடிந்ததும் அவர்கள் அடியிலிருந்த தரை பிளந்தது;</span> <span class='verse'><span class='verseNum'>32</span>தரை தன் வாயைத் திறந்து, அவர்களை அவர்கள் வீட்டாரோடும் கோராகைச் சேர்ந்த மனிதர்களோடும் அவர்கள் உடைமைகளோடும் விழுங்கிவிட்டது.</span> <span class='verse'><span class='verseNum'>33</span>இவ்வாறு, அவர்களும் அவர்களைச் சேர்ந்த அனைவரும் உயிரோடு பாதாளத்துக்குள் இறங்கினர்; தரை தன் வாயை மூடிக்கொண்டது; சபையிலிருந்து அவர்கள் அழிந்து போயினர்.</span> <span class='verse'><span class='verseNum'>34</span>அவர்களின் கூக்குரல் கேட்டு அவர்களைச் சுற்றியிருந்த இஸ்ரயேலர் அனைவரும், “நம்மையும் தரை விழுங்கி விடக்கூடாதே” என்று அஞ்சியோடினர்.</span> <span class='verse'><span class='verseNum'>35</span>பின்பு, ஆண்டவரிடமிருந்து நெருப்பு புறப்பட்டு வந்து தூபம் காட்டிய இரு நூற்றைம்பது மனிதரையும் விழுங்கிவிட்டது.</span></p><h3>தூபகலசங்கள்</h3><p class='para'> <span class='verse'><span class='verseNum'>36</span>பின்னர் ஆண்டவர் மோசேயிடம் கூறியது:</span> <span class='verse'><span class='verseNum'>37</span>எரிநெருப்பிலிருந்து தூப கலசங்களை எடுத்து நெருப்பை அப்பால் கொட்டிவிடும்படி குருவாகிய ஆரோன் மகன் எலயாசரிடம் சொல்.</span> <span class='verse'><span class='verseNum'>38</span>ஏனெனில் அவை புனிதமானவை; பாவம் செய்த இந்த மனிதர்களின் தூபகலசங்கள், அவர்களது உயிர் பறிக்கப்பட்டுவிட்டதால், தூய்மையாக்கப்பட்டுவிட்டன; அவை பீடத்தை மூடும் தகடுகளாக அடிப்பு வேலையால் செய்யப்படட்டும்; அவற்றை அவர்கள் ஆண்டவர் திருமுன் கொண்டு வந்தார்கள்; ஆகவேதான் அவை புனிதமானவை; இங்ஙனம் அவை இஸ்ரயேல் மக்களுக்கு ஓர் அடையாளமாக இருக்கும்.</span></p><p class='para'> <span class='verse'><span class='verseNum'>39</span>அதன்படியே குரு எலயாசர் எரிக்கப்பட்டவர்கள் கொண்டு வந்திருந்த வெண்கலத் தூபகலசங்களை எடுத்தார்; பீடத்தை மூடுவதற்கு அவை அடிப்பு வேலையாகச் செய்யப்பட்டன.</span> <span class='verse'><span class='verseNum'>40</span>இது இஸ்ரயேல் மக்களுக்கு ஒரு நினைவுச் சின்னம்; இதனால் ஆரோன் வழித் தோன்றியிராத எவனும் கோராகையும் அவன் கூட்டத்தவரையும் போன்று ஆகிவிடாதபடி ஆண்டவர் திருமுன் தூபங்காட்டுவதற்கு நெருங்கி வரத் துணியான்; மோசே மூலம் ஆண்டவர் எலயாசருக்குச் சொன்னதும் அதுவே.</span></p><h3>ஆரோன் மக்களை மீட்டல்</h3><p class='para'> <span class='verse'><span class='verseNum'>41</span>ஆயினும் மறுநாளில் இஸ்ரயேல் மக்கள் கூட்டமைப்பு முழுதும் மோசேக்கும் ஆரோனுக்கும் எதிராக முறுமுறுத்து, “ஆண்டவரின் மக்களை நீங்கள் கொன்றுவிட்டீர்கள்” என்றனர்.</span> <span class='verse'><span class='verseNum'>42</span>மக்கள் கூட்டமைப்பு மோசேக்கும் ஆரோனுக்கும் எதிராகக் கூடி வந்தபோது அவர்கள் சந்திப்புக் கூடாரத்தை நோக்கித் திரும்பினர்; உடனே மேகம் அதை மூடியது, ஆண்டவரின் மாட்சி தோன்றியது.</span></p><p class='para'> <span class='verse'><span class='verseNum'>43</span>மோசேயும் ஆரோனும் சந்திப்புக்கூடாரத்தின் முன் பக்கத்திற்கு வந்தார்கள்.</span> <span class='verse'><span class='verseNum'>44</span>ஆண்டவர் மோசேயிடம் உரைத்தது:</span> <span class='verse'><span class='verseNum'>45</span>நான் இந்த மக்கள் கூட்டமைப்பை ஒரு நொடியில் எரித்து விடும்படி அதிலிருந்து நீங்கள் விலகிக்கொள்ளுங்கள்.” மோசேயும் ஆரோனும் முகங்குப்புற விழுந்தனர்.</span></p><p class='para'> <span class='verse'><span class='verseNum'>46</span>மோசே ஆரோனிடம், “உன் தூபகலசத்தைப் பலிபீடத்திலிருந்து எடுத்து அதில் நெருப்பையும் தூபத்தையும் போட்டு விரைவாக அதனை மக்கள் கூட்டமைப்பினரிடம் கொண்டு போய் அவர்களுக்காகக் கறை நீக்கம் செய்; ஆண்டவரிடமிருந்து கடுஞ்சினம் புறப்பட்டுவிட்டது கொள்ளைநோய் தொடங்கிவிட்டது” என்றார்.</span> <span class='verse'><span class='verseNum'>47</span>மோசே சொன்னபடியே ஆரோன் தூபகலசத்தை எடுத்துக் கொண்டு சபை நடுவே ஓடினார்; அந்தோ, மக்களிடையே கொள்ளை நோய் ஏற்கெனவே தொடங்கிவிட்டது. அவர் தூபம் போட்டு மக்களுக்காகக் கறை நீக்கம் செய்தார்.</span> <span class='verse'><span class='verseNum'>48</span>அவர் இறந்தோர்க்கும் வாழ்ந்தோர்க்கும் இடையே நின்றார்; கொள்ளைநோய் நின்றது.</span> <span class='verse'><span class='verseNum'>49</span>அப்போது கோராகின் செயல்முன்னிட்டு இறந்தோர் தவிர அக்கொள்ளைநோயால் இறந்தோர் பதினாலாயிரத்து எழுநூறு பேர்.</span> <span class='verse'><span class='verseNum'>50</span>கொள்ளைநோய் நின்றதும் ஆரோன் சந்திப்புக் கூடாரத்தின் நுழைவாயிலருகில் மோசேயிடம் திரும்பி வந்தார்.</span>
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p>The following bible site's support this project:</p>
				<ul class="alt">
				Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)
				<!--	<li><a href="#">Lorem ipsum dolor sit amet.</a></li>  -->
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href="#" class="icon fa-clock-o"><span class="label">Time</span></a>
				Last Updated on Tuesday, 17th February 2015.
				
			</li>
		</ul>
	</div>
</footer>	</body>
</html>