<!DOCTYPE html>
<html lang="ta">
	<meta http-equiv="content-type" content="text/html;charset=UTF-8" />
<head>
		<meta charset="UTF-8">
		<title>லூக்கா - அதிகாரம் 22</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<style>
.loader {
	position: fixed;
	left: 0px;
	top: 0px;
	width: 100%;
	height: 100%;
	z-index: 9999;
}
</style>

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');

$(window).load(function() {
	$(".loader").hide();
});

</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<script>document.write('<div class="loader" style="background:url(http://localhost/e/bible/webincludes/images/loader.gif) 50% 50% no-repeat rgb(255,255,255);"></div>');</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>லூக்கா - 22</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
															<a href='22.html'>22</a>
															<a href='23.html'>23</a>
															<a href='24.html'>24</a>
													</p>
					</header>
					
					<h2>7. இயேசு துன்புற்று இறந்து உயிர்த்தெழுதலும் விண்ணேற்றமடைதலும்</h2><h3>இயேசுவைக் கொல்லச் சதித் திட்டம்<br/>(மத் 26:1 - 5, 14 - 16; மாற் 14:1 - 2, 10 - 11; யோவா 11:45 - 53)</h2><p class='para'> <span class='verse'><span class='verseNum'>1</span>அப்போது பாஸ்கா என்னும் புளிப்பற்ற அப்ப விழா நெருங்கி வந்தது.</span> <span class='verse'><span class='verseNum'>2</span>தலைமைக் குருக்களும் மறைநூல் அறிஞரும் இயேசுவை எவ்வாறு கொலை செய்யலாமென்று வழி தேடிக்கொண்டிருந்தனர்; ஏனெனில் மக்களுக்கு அஞ்சினர்.</span></p><p class='para'> <span class='verse'><span class='verseNum'>3</span>அந்நேரத்தில் பன்னிருவருள் ஒருவனான யூதாசு எனப்படும் இஸ்காரியோத்துக்குள் சாத்தான் புகுந்தான்.</span> <span class='verse'><span class='verseNum'>4</span>யூதாசு தலைமைக் குருக்களிடமும் காவல் தலைவர்களிடமும் சென்று அவர்களுக்கு இயேசுவைக் காட்டிக்கொடுப்பது பற்றிக் கலந்து பேசினான்.</span> <span class='verse'><span class='verseNum'>5</span>அவர்கள் மகிழ்ச்சியுற்று அவனுக்குப் பணம் கொடுக்க உடன்பட்டார்கள்.</span> <span class='verse'><span class='verseNum'>6</span>அவனும் அதற்கு ஒத்துக்கொண்டு மக்கள் கூட்டம் இல்லாதபோது, அவர்களிடம் அவரைக் காட்டிக் கொடுப்பதற்கு வாய்ப்புத் தேடிக் கொண்டிருந்தான்.</span></p><h3>பாஸ்கா விருந்துக்கு ஏற்பாடுசெய்தல்<br/>(மத் 26:17 - 25; மாற் 14:12 - 21; யோவா 13:21 - 30)</h3><p class='para'> <span class='verse'><span class='verseNum'>7</span>புளிப்பற்ற அப்ப விழாக்கொண்டாடும் நாளும் வந்தது. அன்றுதான் பாஸ்கா ஆடு பலியிடப்பட வேண்டும்.</span> <span class='verse'><span class='verseNum'>8</span>இயேசு பேதுருவிடம் யோவானிடமும், <span class='redLetter'>“நாம் பாஸ்கா விருந்துண்ண நீங்கள் போய் ஏற்பாடு செய்யுங்கள்”</span> என்று சொல்லி அனுப்பினார்.</span></p><p class='para'> <span class='verse'><span class='verseNum'>9</span>அதற்கு அவர்கள், “நாங்கள் எங்கே ஏற்பாடு செய்ய வேண்டுமென நீர் விரும்புகிறீர்?” என்று கேட்டார்கள்.</span> <span class='verse'><span class='verseNum'>10</span>இயேசு அவர்களிடம், <span class='redLetter'>“நீங்கள் புறப்பட்டு நகருக்குள் செல்லுங்கள். மண்குடத்தில் தண்ணீர் சுமந்துகொண்டு ஓர் ஆள் உங்களுக்கு எதிரே வருவார். அவர் பின்னே செல்லுங்கள். அவர் செல்லும் வீட்டிற்குள் நீங்களும் சென்று,</span></span><span class='redLetter'> <span class='verse'><span class='verseNum'>11</span>அந்த வீட்டின் உரிமையாளரிடம், ‘நான் என் சீடர்களோடு பாஸ்காவிருந்து உண்பதற்கான அறை எங்கே? என்று போதகர் உம்மிடம் கேட்கச் சொன்னார்’ எனக் கூறுங்கள்.</span></span> <span class='verse'><span class='verseNum'>12</span><span class='redLetter'>அவர் மேல்மாடியில் தேவையான வசதிகள் அமைந்த ஒரு பெரிய அறையைக் காட்டுவார். அங்கே ஏற்பாடு செய்யுங்கள்”</span> என்றார்.</span></p><p class='para'> <span class='verse'><span class='verseNum'>13</span>அவர்கள் சென்று தங்களுக்கு அவர் சொல்லியவாறே அனைத்தையும் கண்டு, பாஸ்கா விருந்துக்கு ஏற்பாடு செய்தார்கள்.</span></p><h3>ஆண்டவரின் திருவிருந்து<br/>(மத் 26:26 - 30; மாற் 14:22 - 26; 1கொரி 11:23 - 25)</h3><p class='para'> <span class='verse'><span class='verseNum'>14</span>நேரம் ஆனதும் இயேசு திருத்தூதரோடு பந்தியில் அமர்ந்தார்.</span> <span class='verse'><span class='verseNum'>15</span>அப்போது அவர் அவர்களை நோக்கி, <span class='redLetter'>“நான் துன்பங்கள் படுமுன் உங்களோடு இந்தப் பாஸ்கா விருந்தை உண்பதற்கு மிக மிக ஆவலாய் இருந்தேன்.</span></span> <span class='verse'><span class='verseNum'>16</span><span class='redLetter'>ஏனெனில் இறையாட்சியில் இது நிறைவேறும்வரை இதை நான் உண்ணமாட்டேன் என்று உங்களுக்குச் சொல்கிறேன்”</span> என்றார்.</span> <span class='verse'><span class='verseNum'>17</span>பின்பு அவர் கிண்ணத்தை எடுத்து, கடவுளுக்கு நன்றி செலுத்தி அவர்களிடம், <span class='redLetter'>“இதைப் பெற்று உங்களுக்குள்ளே பகிர்ந்துகொள்ளுங்கள்.</span></span> <span class='verse'><span class='verseNum'>18</span><span class='redLetter'>ஏனெனில், இது முதல் இறையாட்சி வரும்வரை, திராட்சைப் பழ இரசத்தைக் குடிப்பதில்லை என நான் உங்களுக்குச் சொல்கிறேன்”</span> என்றார்.</span></p><p class='para'> <span class='verse'><span class='verseNum'>19</span>பின்பு அவர் அப்பத்தை எடுத்துக் கடவுளுக்கு நன்றி செலுத்தி, அதைப் பிட்டு, அவர்களுக்குக் கொடுத்து, <span class='redLetter'>“இது உங்களுக்காகக் கொடுக்கப்படும் எனது உடல். எனது நினைவாக இவ்வாறு செய்யுங்கள்”</span> என்றார்.</span></p><p class='para'> <span class='verse'><span class='verseNum'>20</span>அப்படியே உணவு அருந்திய பின்பு அவர் கிண்ணத்தை எடுத்து, <span class='redLetter'>“இந்தக் கிண்ணம் உங்களுக்காகச் சிந்தப்படுகிற எனது இரத்தத்தால் நிலைப்படுத்தப்படும் புதிய உடன்படிக்கை.</span></span><span class='redLetter'> <span class='verse'><span class='verseNum'>21</span>என்னைக் காட்டிக்கொடுப்பவன் இதோ, என்னோடு பந்தியில் அமர்ந்திருக்கிறான்.</span></span> <span class='verse'><span class='verseNum'>22</span><span class='redLetter'>மானிடமகன் தமக்கென்று குறிக்கப்பட்டபடியே போகிறார், ஆனால் ஐயோ! அவரைக் காட்டிக்கொடுக்கிறவனுக்குக் கேடு”</span> என்றார்.</span></p><p class='para'> <span class='verse'><span class='verseNum'>23</span>அப்பொழுது அவர்கள், “நம்மில் இச்செயலைச் செய்யப் போகிறவர் யார்” என்று தங்களுக்குள்ளே கேட்கத் தொடங்கினார்கள்.</span></p><h3>யார் பெரியவர்?</h3><p class='para'> <span class='verse'><span class='verseNum'>24</span>மேலும் தங்களுக்குள்ளே பெரியவராக எண்ணப்பட வேண்டியவர் யார் என்ற விவாதம் அவர்களிடையே எழுந்தது.</span> <span class='verse'><span class='verseNum'>25</span>இயேசு அவர்களிடம், <span class='redLetter'>“பிற இனத்தவரின் அரசர்கள் மக்களை அடக்கி ஆளுகின்றார்கள்; அதிகாரம் காட்டுகின்றவர்கள் நன்மை செய்பவர்கள் என அழைக்கப்படுகின்றார்கள்.</span></span><span class='redLetter'> <span class='verse'><span class='verseNum'>26</span>ஆனால் நீங்கள் அப்படிச் செய்யலாகாது. உங்களுள் பெரியவர் சிறியவராகவும் ஆட்சிபுரிபவர் தொண்டு புரிபவராகவும் மாற வேண்டும்.</span> <span class='verse'><span class='verseNum'>27</span>யார் பெரியவர்? பந்தியில் அமர்ந்திருப்பவரா? அல்லது பணிவிடை புரிபவரா? பந்தியில் அமர்ந்திருப்பவர் அல்லவா? நான் உங்கள் நடுவே பணிவிடை புரிபவனாக இருக்கிறேன்.</span> <span class='verse'><span class='verseNum'>28</span>நான் சோதிக்கப்படும்போது என்னோடு இருந்தவர்கள் நீங்களே.</span> <span class='verse'><span class='verseNum'>29</span>என் தந்தை எனக்கு ஆட்சியுரிமை கொடுத்திருப்பது போல நானும் உங்களுக்குக் கொடுக்கிறேன்.</span> <span class='verse'><span class='verseNum'>30</span>ஆகவே என் ஆட்சி வரும்போது நீங்கள் என்னோடு பந்தியில் அமர்ந்து உண்டு குடிப்பீர்கள்; இஸ்ரயேலின் பன்னிரு குலத்தவருக்கும் தீர்ப்பு வழங்க அரியணையில் அமர்வீர்கள்.</span></span></p><h3>பேதுரு மறுதலிப்பார் என முன்னறிவித்தல்<br/>(மத் 26:31 - 35; மாற் 14:27 - 31; யோவா 13:36 - 38)</h3><p class='para'><span class='redLetter'> <span class='verse'><span class='verseNum'>31</span>“சீமோனே, சீமோனே, இதோ கோதுமையைப்போல் உங்களைப் புடைக்கச் சாத்தான் அனுமதி கேட்டிருக்கிறான்.</span></span> <span class='verse'><span class='verseNum'>32</span><span class='redLetter'>ஆனால் நான் உனது நம்பிக்கை தளராதிருக்க உனக்காக மன்றாடினேன். நீ மனந்திரும்பியபின் உன் சகோதரர்களை உறுதிப்படுத்து”</span> என்றார்.</span></p><p class='para'> <span class='verse'><span class='verseNum'>33</span>அதற்கு பேதுரு, “ஆண்டவரே, உம்மோடு சிறையிடப்படுவதற்கும் ஏன், சாவதற்கும் நான் ஆயத்தமாய் உள்ளேன்” என்றார்.</span> <span class='verse'><span class='verseNum'>34</span>இயேசு அவரிடம், <span class='redLetter'>“பேதுருவே, இன்றிரவு, ‘என்னைத் தெரியாது’ என மும்முறை நீ மறுதலிக்குமுன் சேவல் கூவாது என உனக்குச் சொல்கிறேன்”</span> என்றார்.</span></p><h3>பணப்பையும் வாளும்</h3><p class='para'> <span class='verse'><span class='verseNum'>35</span>இயேசு சீடர்களிடம், <span class='redLetter'>“நான் உங்களைப் பணப்பையோ வேறுபையோ மிதியடியோ எதுவுமில்லாமல் அனுப்பியபோது, உங்களுக்கு ஏதாவது குறை இருந்ததா?”</span> என்று கேட்டார். அவர்கள், <span class='redLetter'>“ஒரு குறையும் இருந்ததில்லை”</span> என்றார்கள்.</span> <span class='verse'><span class='verseNum'>36</span>அவர் அவர்களிடம், <span class='redLetter'>“ஆனால், இப்பொழுது பணப்பை உடையவர் அதை எடுத்துக் கொள்ளட்டும்; வேறு பை உடையவரும் அவ்வாறே செய்யட்டும். வாள் இல்லாதவர் தம் மேலுடையை விற்று வாள் வாங்கிக் கொள்ளட்டும்.</span></span> <span class='verse'><span class='verseNum'>37</span><span class='redLetter'>ஏனெனில் நான் உங்களுக்குச் சொல்கிறேன்: ‘கொடியவருள் ஒருவராகக் கருதப்பட்டார்’ என்று மறைநூலில் எழுதப்பட்டுள்ளது என் வாழ்வில் நிறைவேற வேண்டும். என்னைப் பற்றியவை எல்லாம் நிறைவேறி வருகின்றன”</span> என்றார்.</span> <span class='verse'><span class='verseNum'>38</span>அவர்கள் “ஆண்டவரே, இதோ! இங்கே இரு வாள்கள் உள்ளன” என்றார்கள். இயேசு அவர்களிடம், <span class='redLetter'>“போதும்”</span> என்றார்.</span></p><h3>ஒலிவ மலையில் இயேசு<br/>(மத் 26:36 - 46; மாற் 14:32 - 42)</h3><p class='para'> <span class='verse'><span class='verseNum'>39</span>இயேசு அங்கிருந்து புறப்பட்டுத் தம் வழக்கப்படி ஒலிவ மலைக்குச் சென்றார். சீடர்களும் அவரைப் பின் தொடர்ந்தார்கள்.</span> <span class='verse'><span class='verseNum'>40</span>அந்த இடத்தை அடைந்ததும் அவர் அவர்களிடம், <span class='redLetter'>“சோதனைக்கு உட்படாதிருக்க இறைவனிடம் வேண்டுங்கள்,”</span> என்றார்.</span> <span class='verse'><span class='verseNum'>41</span>பிறகு அவர் அவர்களை விட்டுக் கல்லெறிதூரம் விலகிச் சென்று, முழந்தாள்படியிட்டு, இறைவனிடம் வேண்டினார்:</span> <span class='verse'><span class='verseNum'>42</span><span class='redLetter'>“தந்தையே, உமக்கு விருப்பமானால் இத்துன்பக் கிண்ணத்தை என்னிடமிருந்து அகற்றும். ஆனாலும் என் விருப்பப்படி அல்ல; உம் விருப்பப்படியே நிகழட்டும்”</span> என்று கூறினார்.</span></p><p class='para'> <span class='verse'><span class='verseNum'>43</span>[அப்போது விண்ணகத்திலிருந்து ஒரு தூதர் அவருக்குத் தோன்றி அவரை வலுப்படுத்தினார்.</span> <span class='verse'><span class='verseNum'>44</span>அவரோ மிகுந்த வேதனைக்குள்ளாகவே, உருக்கமாய் இறைவனிடம் வேண்டிக் கொண்டிருந்தார். அவரது வியர்வை பெரும் இரத்தத் துளிகளைப் போலத் தரையில் விழுந்தது.]*</span> <span class='verse'><span class='verseNum'>45</span>அவர் இறைவேண்டலை முடித்துவிட்டு எழுந்து சீடர்களிடம் வந்தபோது அவர்கள் துயரத்தால் சோர்வுற்றுத் தூங்கிக்கொண்டிருப்பதைக் கண்டார்.</span> <span class='verse'><span class='verseNum'>46</span>அவர்களிடம், <span class='redLetter'>“என்ன, உறங்கிக் கொண்டா இருக்கிறீர்கள்? சோதனைக்கு உட்படாதிருக்க விழித்திருந்து இறைவனிடம் வேண்டுங்கள்”</span> என்றார்.</span></p><h3>இயேசுவைக் காட்டிக் கொடுத்தலும் கைதுசெய்தலும்<br/>(மத் 26:47 - 56; மாற் 14:43 - 50; யோவா 18:3 - 11)</h3><p class='para'> <span class='verse'><span class='verseNum'>47</span>இயேசு தொடர்ந்து பேசிக் கொண்டிருந்தபோது, இதோ! மக்கள் கூட்டமாய் வந்தனர். பன்னிருவருள் ஒருவனான யூதாசு என்பவன் அவர்களுக்குமுன் வந்து அவரை முத்தமிட நெருங்கினான்.</span> <span class='verse'><span class='verseNum'>48</span>இயேசு அவனிடம், <span class='redLetter'>“யூதாசே, முத்தமிட்டா மானிட மகனைக் காட்டிக் கொடுக்கப் போகிறாய்?”</span> என்றார்.</span></p><p class='para'> <span class='verse'><span class='verseNum'>49</span>அவரைச் சூழ நின்றவர்கள் நிகழப்போவதை உணர்ந்து, “ஆண்டவரே, வாளால் வெட்டலாமா?” என்று கேட்டார்கள்.</span> <span class='verse'><span class='verseNum'>50</span>அப்பொழுது அவர்களுள் ஒருவர் தலைமைக் குருவின் பணியாளரைத் தாக்கி அவருடைய வலக் காதைத் துண்டித்தார்.</span></p><p class='para'> <span class='verse'><span class='verseNum'>51</span>இயேசு அவர்களைப் பார்த்து, <span class='redLetter'>“விடுங்கள், போதும்”</span> என்று கூறி அவருடைய காதைத் தொட்டு நலமாக்கினார்.</span> <span class='verse'><span class='verseNum'>52</span>அவர் தம்மிடம் வந்த தலைமைக் குருக்களையும் கோவில் காவல் தலைவர்களையும் மூப்பர்களையும் பார்த்து, <span class='redLetter'>“ஒரு கள்வனைப் பிடிக்க வருவதுபோல நீங்கள் வாள்களோடும், தடிகளோடும் வந்தது ஏன்?</span></span> <span class='verse'><span class='verseNum'>53</span><span class='redLetter'>நான் நாள்தோறும் கோவிலில் உங்களோடு இருந்தும் நீங்கள் என்னைப் பிடிக்கவில்லையே. ஆனால் இது உங்களுடைய நேரம்; இப்போது இருள் அதிகாரம் செலுத்துகிறது”</span> என்றார்.</span></p><h3>பேதுரு மறுதலித்தல்<br/>(மத் 26:57 - 58, 69 - 75; மாற் 14:53 - 54, 66 - 72; யோவா 18:12 - 18, 25 - 27)</h3><p class='para'> <span class='verse'><span class='verseNum'>54</span>பின்னர் அவர்கள் இயேசுவைக் கைதுசெய்து இழுத்துச் சென்று தலைமைக் குருவின் வீட்டுக்குக் கொண்டு போனார்கள். பேதுரு தொலையில் அவரைப் பின்தொடர்ந்தார்.</span> <span class='verse'><span class='verseNum'>55</span>வீட்டு உள்முற்றத்தின் நடுவில் நெருப்பு மூட்டி, அதைச் சுற்றி அவர்கள் உட்கார்ந்திருந்தார்கள். பேதுருவும் அவர்களோடு இருந்தார்.</span> <span class='verse'><span class='verseNum'>56</span>அப்போது பணிப்பெண் ஒருவர் நெருப்பின் அருகில் அவர் அமர்ந்திருப்பதைக் கண்டு, அவரை உற்றுப்பார்த்து, “இவனும் அவனோடு இருந்தவன்” என்றார்.</span> <span class='verse'><span class='verseNum'>57</span>அவரோ, “அம்மா, அவரை எனக்குத் தெரியாது” என்று மறுதலித்தார்.</span> <span class='verse'><span class='verseNum'>58</span>சிறிது நேரத்திற்குப்பின் அவரைக் கண்ட வேறு ஒருவர், “நீயும் அவர்களைச் சேர்ந்தவன்தான்” என்றார். பேதுரு, “இல்லையப்பா” என்றார்.</span> <span class='verse'><span class='verseNum'>59</span>ஏறக்குறைய ஒரு மணிநேரத்திற்குப்பின்பு மற்றொருவர், “உண்மையாகவே இவனும் அவனோடு இருந்தான்; இவனும் கலிலேயன்தான்” என்று வலியுறுத்திக் கூறினார்.</span> <span class='verse'><span class='verseNum'>60</span>பேதுருவோ, “நீர் குறிப்பிடுபவரை எனக்குத் தெரியாது” என்றார். உடனேயே, அவர் தொடர்ந்து பேசிக் கொண்டிருந்தபோதே, சேவல் கூவிற்று.</span> <span class='verse'><span class='verseNum'>61</span>ஆண்டவர் திரும்பி, பேதுருவைக் கூர்ந்து நோக்கினார்: <span class='redLetter'>“இன்று சேவல் கூவு முன் நீ என்னை மும்முறை மறுதலிப்பாய்”</span> என்று ஆண்டவர் தமக்குக் கூறியதைப் பேதுரு நினைவுகூர்ந்து,</span> <span class='verse'><span class='verseNum'>62</span>வெளியே சென்று மனம் நொந்து அழுதார்.</span></p><h3>இயேசுவை ஏளனம் செய்தல்<br/>(மத் 26:67 - 68; மாற் 14:65)</h3><p class='para'> <span class='verse'><span class='verseNum'>63</span>இயேசுவைப் பிடித்துவைத்திருந்தவர்கள் அவரை ஏளனம் செய்து நையப்புடைத்தார்கள்.</span> <span class='verse'><span class='verseNum'>64</span>அவரது முகத்தை மூடி, “உன்னை அடித்தவர் யார்? இறைவாக்கினனே, சொல்” என்று கேட்டார்கள்.</span> <span class='verse'><span class='verseNum'>65</span>இன்னும் பலவாறு அவரைப் பழித்துரைத்தார்கள்.</span></p><h3>தலைமைச் சங்கத்தின் முன்னிலையில் இயேசு<br/>(மத் 26:59 - 66; மாற் 14:55 - 64; யோவா 18:19 - 24)</h3><p class='para'> <span class='verse'><span class='verseNum'>66</span>பொழுது விடிந்ததும் மக்களின் மூப்பர்களும் தலைமைக்குருக்களும் மறைநூல் அறிஞர்களும் கூடிவந்தார்கள்; இயேசுவை இழுத்துச் சென்று தங்கள் மூப்பர் சங்கத்தின்முன் நிறுத்தினார்கள்.</span> <span class='verse'><span class='verseNum'>67</span>அவர்கள், “நீ மெசியா தானா? எங்களிடம் சொல்” என்று கேட்டார்கள். அவர் அவர்களிடம், <span class='redLetter'>“நான் உங்களிடம் சொன்னால் நீங்கள் நம்பமாட்டீர்கள்;</span></span><span class='redLetter'> <span class='verse'><span class='verseNum'>68</span>நான் உங்களிடம் கேட்டாலும் பதில் சொல்ல மாட்டீர்கள்.</span></span> <span class='verse'><span class='verseNum'>69</span><span class='redLetter'>இதுமுதல் மானிடமகன் வல்லவராம் கடவுளின் வலப்புறத்தில் வீற்றிருப்பார்”</span> என்றார்.</span> <span class='verse'><span class='verseNum'>70</span>அதற்கு அவர்கள் அனைவரும், “அப்படியானால் நீ இறைமகனா?” என்று கேட்டனர். அவரோ, <span class='redLetter'>“நான் இறைமகன் என நீங்களே சொல்லுகிறீர்கள்”</span> என்று அவர்களுக்குச் சொன்னார்.</span> <span class='verse'><span class='verseNum'>71</span>அதற்கு அவர்கள், “இன்னும் நமக்குச் சான்றுகள் தேவையா? இவன் வாயிலிருந்து நாமே கேட்டோமே” என்றார்கள்.</span><hr/>லூக் 22:44 - அடைப்புக் குறிக்குள் உள்ள இவ்வசனங்கள் பல முக்கிய கையெழுத்துப் படிகளில் காணப்படவில்லை.<br/>
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p>The following bible site's support this project:</p>
				<ul class="alt">
				Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)
				<!--	<li><a href="#">Lorem ipsum dolor sit amet.</a></li>  -->
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href="#" class="icon fa-clock-o"><span class="label">Time</span></a>
				Last Updated on Tuesday, 17th February 2015.
				
			</li>
		</ul>
	</div>
</footer>	</body>
</html>