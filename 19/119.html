<!DOCTYPE html>
<html lang="ta">
	<meta http-equiv="content-type" content="text/html;charset=UTF-8" />
<head>
		<meta charset="UTF-8">
		<title>திருப்பாடல்கள் - அதிகாரம் 119</title>
		<meta http-equiv="content-type" content="text/html; charset=utf-8" />
<meta name="description" content="திருவிவிலியம் பொது மொழிபெயர்ப்பை இணையத்தில் உரை திருத்த ஒரு கூட்டு முயற்சி. Tamil Bible MySQL Database in Unicode" />
<meta name="keywords" content="திருவிவிலியம், தமிழ் விவிலியம், திருவிவிலியம் பொது மொழிபெயர்பு, கத்தோலிக்க விவிலியம், Tamil Bible, Tamil Catholic Bible, TNBCLC Bible" />

<style>
.loader {
	position: fixed;
	left: 0px;
	top: 0px;
	width: 100%;
	height: 100%;
	z-index: 9999;
}
</style>

<script src="../webincludes/js/jquery.min.js"></script>
<script src="../webincludes/js/skel.min.js"></script>
<script src="../webincludes/js/skel-layers.min.js"></script>
<script src="../webincludes/js/init.js"></script>

<noscript>
	<link rel="stylesheet" href="../webincludes/css/skel.css" />
	<link rel="stylesheet" href="../webincludes/css/style.css" />
	<link rel="stylesheet" href="../webincludes/css/style-xlarge.css" />
</noscript>

<script type="text/javascript">
initSettings('webincludes');

$(window).load(function() {
	$(".loader").hide();
});

</script>		<link rel="stylesheet" type="text/css" href="../webincludes/css_/chapter.css">
	</head>
	<body>
		<script>document.write('<div class="loader" style="background:url(http://localhost/e/bible/webincludes/images/loader.gif) 50% 50% no-repeat rgb(255,255,255);"></div>');</script>
<!-- Header -->
<header id="header">
	<h1>திருவிவிலியம்</h1>
	<nav id="nav">
		<ul>
			<li><a href="../index.html">முகப்பு</a></li>
			<li><a href="../toc.html">அட்டவணை</a></li>
		</ul>
	</nav>
</header>		<!-- Main -->
			<section id="main" class="wrapper">
				<div class="container">

					<header class="major">
						<h3>திருப்பாடல்கள் - 119</h3>
						<p>
															<a href='1.html'>1</a>
															<a href='2.html'>2</a>
															<a href='3.html'>3</a>
															<a href='4.html'>4</a>
															<a href='5.html'>5</a>
															<a href='6.html'>6</a>
															<a href='7.html'>7</a>
															<a href='8.html'>8</a>
															<a href='9.html'>9</a>
															<a href='10.html'>10</a>
															<a href='11.html'>11</a>
															<a href='12.html'>12</a>
															<a href='13.html'>13</a>
															<a href='14.html'>14</a>
															<a href='15.html'>15</a>
															<a href='16.html'>16</a>
															<a href='17.html'>17</a>
															<a href='18.html'>18</a>
															<a href='19.html'>19</a>
															<a href='20.html'>20</a>
															<a href='21.html'>21</a>
															<a href='22.html'>22</a>
															<a href='23.html'>23</a>
															<a href='24.html'>24</a>
															<a href='25.html'>25</a>
															<a href='26.html'>26</a>
															<a href='27.html'>27</a>
															<a href='28.html'>28</a>
															<a href='29.html'>29</a>
															<a href='30.html'>30</a>
															<a href='31.html'>31</a>
															<a href='32.html'>32</a>
															<a href='33.html'>33</a>
															<a href='34.html'>34</a>
															<a href='35.html'>35</a>
															<a href='36.html'>36</a>
															<a href='37.html'>37</a>
															<a href='38.html'>38</a>
															<a href='39.html'>39</a>
															<a href='40.html'>40</a>
															<a href='41.html'>41</a>
															<a href='42.html'>42</a>
															<a href='43.html'>43</a>
															<a href='44.html'>44</a>
															<a href='45.html'>45</a>
															<a href='46.html'>46</a>
															<a href='47.html'>47</a>
															<a href='48.html'>48</a>
															<a href='49.html'>49</a>
															<a href='50.html'>50</a>
															<a href='51.html'>51</a>
															<a href='52.html'>52</a>
															<a href='53.html'>53</a>
															<a href='54.html'>54</a>
															<a href='55.html'>55</a>
															<a href='56.html'>56</a>
															<a href='57.html'>57</a>
															<a href='58.html'>58</a>
															<a href='59.html'>59</a>
															<a href='60.html'>60</a>
															<a href='61.html'>61</a>
															<a href='62.html'>62</a>
															<a href='63.html'>63</a>
															<a href='64.html'>64</a>
															<a href='65.html'>65</a>
															<a href='66.html'>66</a>
															<a href='67.html'>67</a>
															<a href='68.html'>68</a>
															<a href='69.html'>69</a>
															<a href='70.html'>70</a>
															<a href='71.html'>71</a>
															<a href='72.html'>72</a>
															<a href='73.html'>73</a>
															<a href='74.html'>74</a>
															<a href='75.html'>75</a>
															<a href='76.html'>76</a>
															<a href='77.html'>77</a>
															<a href='78.html'>78</a>
															<a href='79.html'>79</a>
															<a href='80.html'>80</a>
															<a href='81.html'>81</a>
															<a href='82.html'>82</a>
															<a href='83.html'>83</a>
															<a href='84.html'>84</a>
															<a href='85.html'>85</a>
															<a href='86.html'>86</a>
															<a href='87.html'>87</a>
															<a href='88.html'>88</a>
															<a href='89.html'>89</a>
															<a href='90.html'>90</a>
															<a href='91.html'>91</a>
															<a href='92.html'>92</a>
															<a href='93.html'>93</a>
															<a href='94.html'>94</a>
															<a href='95.html'>95</a>
															<a href='96.html'>96</a>
															<a href='97.html'>97</a>
															<a href='98.html'>98</a>
															<a href='99.html'>99</a>
															<a href='100.html'>100</a>
															<a href='101.html'>101</a>
															<a href='102.html'>102</a>
															<a href='103.html'>103</a>
															<a href='104.html'>104</a>
															<a href='105.html'>105</a>
															<a href='106.html'>106</a>
															<a href='107.html'>107</a>
															<a href='108.html'>108</a>
															<a href='109.html'>109</a>
															<a href='110.html'>110</a>
															<a href='111.html'>111</a>
															<a href='112.html'>112</a>
															<a href='113.html'>113</a>
															<a href='114.html'>114</a>
															<a href='115.html'>115</a>
															<a href='116.html'>116</a>
															<a href='117.html'>117</a>
															<a href='118.html'>118</a>
															<a href='119.html'>119</a>
															<a href='120.html'>120</a>
															<a href='121.html'>121</a>
															<a href='122.html'>122</a>
															<a href='123.html'>123</a>
															<a href='124.html'>124</a>
															<a href='125.html'>125</a>
															<a href='126.html'>126</a>
															<a href='127.html'>127</a>
															<a href='128.html'>128</a>
															<a href='129.html'>129</a>
															<a href='130.html'>130</a>
															<a href='131.html'>131</a>
															<a href='132.html'>132</a>
															<a href='133.html'>133</a>
															<a href='134.html'>134</a>
															<a href='135.html'>135</a>
															<a href='136.html'>136</a>
															<a href='137.html'>137</a>
															<a href='138.html'>138</a>
															<a href='139.html'>139</a>
															<a href='140.html'>140</a>
															<a href='141.html'>141</a>
															<a href='142.html'>142</a>
															<a href='143.html'>143</a>
															<a href='144.html'>144</a>
															<a href='145.html'>145</a>
															<a href='146.html'>146</a>
															<a href='147.html'>147</a>
															<a href='148.html'>148</a>
															<a href='149.html'>149</a>
															<a href='150.html'>150</a>
													</p>
					</header>
					
					<h3>ஆண்டவரின் திருச்சட்டம்</h3><p class='para'> <span class='verse'><span class='verseNum'>1</span>மாசற்ற வழியில் நடப்போர் பேறுபெற்றோர்; ஆண்டவர் திருச்சட்டப்படி நடப்போர் பேறுபெற்றோர்.</span> <span class='verse'><span class='verseNum'>2</span>அவர் தந்த ஒழுங்குமுறைகளைக் கடைப்பிடிப்போர் பேறுபெற்றோர்; முழுமனத்தோடு அவரைத் தேடுவோர் பேறுபெற்றோர்.</span> <span class='verse'><span class='verseNum'>3</span>அநீதி செய்யாமல் அவரது வழியில் நடப்போர் பேறுபெற்றோர்.</span> <span class='verse'><span class='verseNum'>4</span>ஆண்டவரே! நீர் உம் நியமங்களைத் தந்தீர்; அவற்றை நாங்கள் முழுமையாய்க் கடைப்பிடிக்க வேண்டும் என்றீர்.</span> <span class='verse'><span class='verseNum'>5</span>உம்முடைய விதிமுறைகளை நான் கடைப்பிடிக்க, என் நடத்தை உறுதியுள்ளதாய் இருந்தால் எவ்வளவோ நலம்!</span> <span class='verse'><span class='verseNum'>6</span>உம் கட்டளைகளை எல்லாம் கருத்தில் கொண்டிருந்தால், இகழ்ச்சியுறேன்;</span> <span class='verse'><span class='verseNum'>7</span>உம் நீதிநெறிகளை நான் கற்றுக்கொண்டு நேரிய உள்ளத்தோடு உம்மைப் புகழ்வேன்.</span> <span class='verse'><span class='verseNum'>8</span>உம் விதிமுறைகளை நான் கடைப்பிடிப்பேன்; என்னை ஒருபோதும் கைவிட்டுவிடாதேயும்.</span></p><h3>திருச்சட்டப்படி நடத்தல்</h3><p class='para'> <span class='verse'><span class='verseNum'>9</span>இளைஞர் தம் நடத்தையை மாசற்றதாய்க் காத்துக் கொள்வது எவ்வாறு? உம் வாக்கைக் கடைப்பிடிப்பதால் அன்றோ?</span> <span class='verse'><span class='verseNum'>10</span>முழுமனத்தோ;டு நான் உம்மைத் தேடுகின்றேன்; உம் கட்டளைகளைவிட்டு என்னை விலகவிடாதேயும்.</span> <span class='verse'><span class='verseNum'>11</span>உமக்கெதிராய் நான் பாவம் செய்யாதவாறு உமது வாக்கை என் இதயத்தில் இருத்தியுள்ளேன்.</span> <span class='verse'><span class='verseNum'>12</span>ஆண்டவரே, நீர் போற்றுதற்கு உரியவர்; எனக்கு உம் விதிமுறைகளைக் கற்பித்தருளும்.</span> <span class='verse'><span class='verseNum'>13</span>உம் வாயினின்று வரும் நீதித்தீர்ப்புகளை எல்லாம் என் இதழால் எடுத்துரைக்கின்றேன்.</span> <span class='verse'><span class='verseNum'>14</span>பெருஞ்செல்வத்தில் மகிழ்ச்சி அடைவதுபோல், நான் உம் ஒழுங்குமுறைகளின்படி நடப்பதில் மகிழ்ச்சியுறுகின்றேன்.</span> <span class='verse'><span class='verseNum'>15</span>உம் நியமங்களைக் குறித்து நான் சிந்திப்பேன்; உம் நெறிகளில் என் சிந்தையைச் செலுத்துவேன்;</span> <span class='verse'><span class='verseNum'>16</span>உம் விதிமுறைகளில் நான் மகிழ்ச்சியுறுகின்றேன்; உம் வாக்குகளை நான் மறக்கமாட்டேன்.</span></p><h3>திருச்சட்டம் தரும் இன்பம்</h3><p class='para'> <span class='verse'><span class='verseNum'>17</span>உம் அடியானுக்கு நன்மை செய்யும்; அப்பொழுது, நான் உம் சொற்களைக் கடைப்பிடித்து வாழ்வேன்.</span> <span class='verse'><span class='verseNum'>18</span>உம் திருச்சட்டத்தில் வியப்பானவற்றை நான் கண்டுணருமாறு என் கண்களைத் திறந்தருளும்.</span> <span class='verse'><span class='verseNum'>19</span>இவ்வுலகில் நான் அன்னியனாய் உள்ளேன்; உம் கட்டளைகளை என்னிடமிருந்து மறைக்காதேயும்.</span> <span class='verse'><span class='verseNum'>20</span>எந்நேரமும் உம் நீதிநெறிகளை முன்னிட்டு என் உள்ளம் ஏங்கி உருகுகின்றது.</span> <span class='verse'><span class='verseNum'>21</span>செருக்குற்றோரைக் கண்டிக்கின்றிர்; உம் கட்டளைகளைப் புறக்கணிப்போர் சபிக்கப்பட்டவரே.</span> <span class='verse'><span class='verseNum'>22</span>பழிச்சொல்லையும், இழிவையும் என்னிடமிருந்து அகற்றியருளும்; ஏனெனில், உம் ஒழுங்குமுறைகளை நான் கடைப்பிடித்துள்ளேன்.</span> <span class='verse'><span class='verseNum'>23</span>தலைவர்கள் ஒன்றுகூடி எனக்கெதிராய்ச் சூழ்ச்சி செய்தாலும், உம் ஊழியன் உம்முடைய விதிமுறைகளைக் குறித்தே சிந்திக்கின்றேன்.</span> <span class='verse'><span class='verseNum'>24</span>ஏனெனில், உம் ஒழுங்குமுறைகள் எனக்கு இன்பம் தருகின்றன; அவையே எனக்கு அறிவுரையாளர்.</span></p><h3>திருச்சட்டத்தின்படி நடக்க உறுதிகொள்ளல்</h3><p class='para'> <span class='verse'><span class='verseNum'>25</span>நான் புழுதியில் வீழ்ந்து கிடக்கின்றேன்; உம் வாக்கின்படி எனக்கு வாழ்வளித்தருளும்.</span> <span class='verse'><span class='verseNum'>26</span>என் வழிமுறைகளை உமக்கு எடுத்துச் சொன்னேன்; நீர் என் மன்றாட்டைக் கேட்டருளினீர்; உம் விதிமுறைகளை எனக்குக் கற்றுத்தாரும்.</span> <span class='verse'><span class='verseNum'>27</span>உம் நியமங்கள் காட்டும் வழியை என்றும் உணர்த்தியருளும்; உம் வியத்தகு செயல்கள்பற்றி நான் சிந்தனை செய்வேன்.</span> <span class='verse'><span class='verseNum'>28</span>துயரத்தால் என் உள்ளம் கலக்க முற்றுள்ளது; உமது வாக்கின்படி என்னைத் திடப்படுத்தும்.</span> <span class='verse'><span class='verseNum'>29</span>பொய் வழியை என்னைவிட்டு விலக்கியருளும்; உமது திருச்சட்டத்தை எனக்குக் கற்றுத்தாரும்.</span> <span class='verse'><span class='verseNum'>30</span>உண்மையின் பாதையை நான் தேர்ந்துகோண்டேன்; உம் நீதிநெறிகளை என் கண்முன் நிறுத்தியுள்ளேன்.</span> <span class='verse'><span class='verseNum'>31</span>உம் ஒழுங்குமுறைகளை நான் உறுதியாய்ப் பற்றிக்கொண்டுள்ளேன்; ஆண்டவரே! என்னை வெட்கமடையவிடாதேயும்.</span> <span class='verse'><span class='verseNum'>32</span>நீர் என் அறிவை விரிவாக்கும்போது, உம் கட்டளைகள் காட்டும் வழியில் நான் விரைந்து செல்வேன்.</span></p><h3>நுண்ணறிவுக்காக வேண்டல்</h3><p class='para'> <span class='verse'><span class='verseNum'>33</span>ஆண்டவரே! உம் விதிமுறைகள் காட்டும் வழியை எனக்குக் கற்றுத்தாரும்; நான் அவற்றை இறுதிவரை கடைப்பிடிப்பேன்.</span> <span class='verse'><span class='verseNum'>34</span>உம் திருச்சட்டத்தின்படி நடக்க எனக்கு மெய்யுணர்வுதாரும். அதை நான் முழு உள்ளத்தோடு கடைப்பிடிப்பேன்.</span> <span class='verse'><span class='verseNum'>35</span>உம் கட்டளைகள் காட்டும் நெறியில் என்னை நடத்தும்; ஏனெனில், அதில் நான் மகிழ்ச்சி அடைகின்றேன்.</span> <span class='verse'><span class='verseNum'>36</span>உம் ஒழுங்குமுறைகளில் என் இதயம் நாட்டங்கொள்ளச் செய்யும்; தன்னலத்தை நாடவிடாதேயும்.</span> <span class='verse'><span class='verseNum'>37</span>வீணானவற்றை நான் பாராதபடி என் கண்களைத் திருப்பிவிடும்; உம் வழிகளின் வாயிலாய் எனக்கு வாழ்வளித்தருளும்.</span> <span class='verse'><span class='verseNum'>38</span>உமக்கு அஞ்சி நடப்போர்க்கு அளித்த வாக்குறுதியை உம் ஊழியனுக்கும் நிறைவேற்றியருளும்.</span> <span class='verse'><span class='verseNum'>39</span>என்னை அச்சுறுத்தும் பழிச்சொல் எதற்கும் என்னை உள்ளாக்காதேயும்; ஏனெனில், உம் நீதிநெறிகள் நலமார்ந்தவை.</span> <span class='verse'><span class='verseNum'>40</span>உம் நியமங்களைப் பெரிதும் விரும்பினேன்; நீர் நீதியுள்ளவராய் இருப்பதால் எனக்கு வாழ்வளியும்.</span></p><h3>திருச்சட்டத்தின் மீது நம்பிக்கை</h3><p class='para'> <span class='verse'><span class='verseNum'>41</span>ஆண்டவரே! உமது பேரன்பு எனக்குக் கிடைக்கச் செய்யும்; உமது வாக்குறுதியின்படி நீர் என்னை மீட்பீராக!</span> <span class='verse'><span class='verseNum'>42</span>அப்போது, என்னைப் பழிப்போர்க்கு நான் ஏற்ற பதில் கூறுவேன்; ஏனெனில், உமது வாக்கில் எனக்கு நம்பிக்கை உண்டு.</span> <span class='verse'><span class='verseNum'>43</span>என் வாயினின்று உண்மையின் சொற்கள் நீங்கவிடாதேயும்; ஏனெனில், உம் நீதிநெறிகள்மீது நான் நம்பிக்கை வைத்துள்ளேன்.</span> <span class='verse'><span class='verseNum'>44</span>உமது திருச்சட்டத்தை நான் எப்போதும் கடைப்பிடித்தேன்; என்றென்றும் எக்காலமும் அதைப் பின்பற்றுவேன்.</span> <span class='verse'><span class='verseNum'>45</span>உம் நியமங்களை நான் நாடியுள்ளதால் பரந்த பாதையில் தடையின்றி நான் நடப்பேன்.</span> <span class='verse'><span class='verseNum'>46</span>உம் ஒழுங்குமுறைகளைப் பற்றி நான் அரசர் முன்னிலையிலும் பேசுவேன்; வெட்கமுறமாட்டேன்.</span> <span class='verse'><span class='verseNum'>47</span>உம் கட்டளைகளில் நான் மகிழ்ச்சியுறுகின்றேன்; அவற்றைப் பெரிதும் விரும்புகின்றேன்.</span> <span class='verse'><span class='verseNum'>48</span>நான் விரும்பும் உம் கட்டளைகளை நோக்கி என் கைகளை உயர்த்துகின்றேன்; உம் விதிமுறைகளைப் பற்றி நான் சிந்திப்பேன்.</span></p><h3>திருச்சட்டத்தின் மீது நம்பிக்கை</h3><p class='para'> <span class='verse'><span class='verseNum'>49</span>உம் ஊழியனுக்கு நீர் தந்த வாக்கை நினைவுகூரும்; அதனால் எனக்கு நம்பிக்கை அளித்தீர்.</span> <span class='verse'><span class='verseNum'>50</span>உம் வாக்கு என் துன்பத்தில் எனக்கு ஆறுதல் அளிக்கின்றது; ஏனெனில், அது எனக்கு வாழ்வளிக்கின்றது.</span> <span class='verse'><span class='verseNum'>51</span>செருக்குற்றோர் என்னை அளவின்றி ஏளனம் செய்கின்றனர்; ஆனால், உம் திருச்சட்டத்தினின்று நான் விலகவில்லை.</span> <span class='verse'><span class='verseNum'>52</span>ஆண்டவரே! முற்காலத்தில் நீர் அளித்த நீதித் தீர்ப்புகளை நான் நினைவு கூர்கின்றேன்; அவற்றால் நான் ஆறுதல் அடைகின்றேன்.</span> <span class='verse'><span class='verseNum'>53</span>உம் திருச்சட்டத்தை கைவிடும் தீயோரைப் பார்க்கும்போது சீற்றம் என்னைக் கவ்விக்கொள்கின்றது.</span> <span class='verse'><span class='verseNum'>54</span>என் வாழ்க்கைப் பயணத்தில் உம் விதிமுறைகள் எனக்குப் புகழ்ப் பாக்களாய் உள்ளன.</span> <span class='verse'><span class='verseNum'>55</span>ஆண்டவரே! இரவிலும் நான் உமது பெயரை நினைவு கூர்கின்றேன்; உமது திருச்சட்டத்தை கடைப்பிடிப்பேன்.</span> <span class='verse'><span class='verseNum'>56</span>நான் இந்நிலையை அடைந்துள்ளது உமது நியமங்களைக் கடைப்பிடிப்பதால்தான்.</span></p><h3>திருச்சட்டத்தின் மீது ஆர்வம்</h3><p class='para'> <span class='verse'><span class='verseNum'>57</span>ஆண்டவரே! நீரே எனக்குரிய பங்கு; உம் சொற்களைக் கடைப்பிடிப்பதாக நான் வாக்களித்துள்ளேன்.</span> <span class='verse'><span class='verseNum'>58</span>என் முழுமனத்தோடு உம் திருமுகத்தை நாடினேன்; உமது வாக்குறுதிக்கேற்ப எனக்கு அருள்கூரும்.</span> <span class='verse'><span class='verseNum'>59</span>நான் நடக்கும் வழிகளை நன்கு ஆய்ந்தேன்; உம் ஒழுங்குமுறைகளின் பக்கமாய் அடியெடுத்து வைத்தேன்.</span> <span class='verse'><span class='verseNum'>60</span>உம் கட்டளைகளைக் கடைப்பிடிக்க நான் விரைகின்றேன்; காலம் தாழ்த்தவில்லை.</span> <span class='verse'><span class='verseNum'>61</span>தீயோரின் கட்டுகள் என்னை இறுக்குகின்றன; ஆயினும், உம் திருச்சட்டத்தை நான் மறவேன்.</span> <span class='verse'><span class='verseNum'>62</span>நீதிநிறை உம் தீர்ப்புகளைக் குறித்து, உம்மைப் புகழ்ந்துபாட நள்ளிரவில் எழுகின்றேன்.</span> <span class='verse'><span class='verseNum'>63</span>உமக்கு அஞ்சி நடப்போர் யாவர்க்கும் உம் நியமங்களைக் கடைப்பிடிப்போர்க்கும் நான் நண்பன்.</span> <span class='verse'><span class='verseNum'>64</span>ஆண்டவரே! உமது பேரன்பால் பூவுலகு நிறைந்துள்ளது; உம் விதிமுறைகளை எனக்குக் கற்பியும்!</span></p><h3>திருச்சட்டத்தின் பயன்</h3><p class='para'> <span class='verse'><span class='verseNum'>65</span>ஆண்டவரே! உமது வாக்குறுதிக்கேற்ப, உம் ஊழியனுக்கு நன்மையை செய்துள்ளீர்!</span> <span class='verse'><span class='verseNum'>66</span>நன்மதியையும் அறிவாற்றலையும் எனக்குப் புகட்டும்; ஏனெனில், உம் கட்டளைகள் மீது நம்பிக்கை வைக்கின்றேன்.</span> <span class='verse'><span class='verseNum'>67</span>நீர் என்னைத் தண்டிக்குமுன்பு நான் தவறிழைத்தேன்; ஆனால், இப்போது உம் வாக்கைக் கடைப்பிடிக்கின்றேன்.</span> <span class='verse'><span class='verseNum'>68</span>நீர் நல்லவர்! நன்மையே செய்பவர்; எனக்கு உம் விதிமுறைகளைக் கற்பியும்.</span> <span class='verse'><span class='verseNum'>69</span>செருக்குற்றோர் என்னைப்பற்றிப் பொய்களைப் புனைகின்றார்கள்; நானோ முழுமனத்துடன் உம் நியமங்களைக் கடைப்பிடிக்கின்றேன்.</span> <span class='verse'><span class='verseNum'>70</span>அவர்கள் இதயம் கொழுப்பேறிப் போயிற்று. நானோ உம் திருச்சட்டத்தில் மகிழ்ச்சியுறுகின்றேன்.</span> <span class='verse'><span class='verseNum'>71</span>எனக்குத் துன்பம் விளைந்தது என் நன்மைக்காகவே; அதனால், உம் விதிமுறைகளை நான் கற்றுக்கொண்டேன்.</span> <span class='verse'><span class='verseNum'>72</span>நீர் திருவாய் மலர்ந்த சட்டம், ஆயிரக்கணக்கான பொன், வெள்ளிக் காசுகளைவிட எனக்கு மேலானது.</span></p><h3>திருச்சட்டத்தின் ஒழுங்குமுறை</h3><p class='para'> <span class='verse'><span class='verseNum'>73</span>உம் கைகளே என்னை உருவாக்கின; என்னை வடிவமைத்தன; உம் கட்டளைகளை நான் கற்றுக்கொள்ள எனக்கு மெய்யுணர்வு தாரும்.</span> <span class='verse'><span class='verseNum'>74</span>உமக்கு அஞ்சுவோர், உமது வாக்கை நான் நம்பினதற்காக என்னைக் கண்டு மகிழ்ச்சியுறுவர்.</span> <span class='verse'><span class='verseNum'>75</span>ஆண்டவரே! உம் நீதித்தீர்ப்புகள் நேரியவை என அறிவேன்; நீர் என்னைச் சிறுமைப்படுத்தியது சரியே.</span> <span class='verse'><span class='verseNum'>76</span>எனக்கு ஆறுதலளிக்குமாறு உமது பேரன்பு எனக்குக் கிடைக்கட்டும்; உம் ஊழியனுக்கு வாக்குறுதி அளித்தீர் அன்றோ!</span> <span class='verse'><span class='verseNum'>77</span>நான் பிழைத்திருக்கும்படி உமது இரக்கம் என்னை வந்தடையட்டும்; ஏனெனில், உமது திருச்சட்டமே எனக்கு இன்பம்.</span> <span class='verse'><span class='verseNum'>78</span>செருக்குற்றோர் வெட்கிப்போவார்களாக! அவர்கள் பொய்யுரை கூறி என்னை ஒடுக்கினார்கள்; நானோ உம் நியமங்கள்பற்றிச் சிந்தனை செய்வேன்.</span> <span class='verse'><span class='verseNum'>79</span>உமக்கு அஞ்சிநடப்போர், உம் ஒழுங்குமுறைகளைப்பற்றிய அறிவுடையோர் என் பக்கம் திரும்புவராக!</span> <span class='verse'><span class='verseNum'>80</span>உம் நியமங்களைப் பொறுத்தமட்டில் என் உள்ளம் மாசற்றதாய் இருப்பதாக! அதனால், நான் வெட்கமுறேன்.</span></p><h3>விடுதலைக்காக மன்றாடல்</h3><p class='para'> <span class='verse'><span class='verseNum'>81</span>நீர் அளிக்கும் மீட்புக்காக என் நெஞ்சம் ஏங்குகின்றது; உம் வாக்கை நான் நம்புகின்றேன்.</span> <span class='verse'><span class='verseNum'>82</span>உம் வாக்குறுதியை எதிர்நோக்கி என் கண்கள் பூத்துப்போயின; ‘எப்போது எனக்கு ஆறுதல் தருவீர்?’ என்று வினவினேன்.</span> <span class='verse'><span class='verseNum'>83</span>புகைபடிந்த தோற்பைபோல் ஆனேன்; உம் விதிமுறைகளை நான் மறக்கவில்லை.</span> <span class='verse'><span class='verseNum'>84</span>உம் ஊழியன் எத்தனை நாள் காத்திருக்கவேண்டும்? என்னைக் கொடுமைப்படுத்துவோரை என்று தண்டிப்பீர்?</span> <span class='verse'><span class='verseNum'>85</span>உமது திருச்சட்டப்படி நடக்காமல், செருக்குற்றோர் எனக்குக் குழிவெட்டினர்;</span> <span class='verse'><span class='verseNum'>86</span>உம் கட்டளைகள் எல்லாம் நம்பத்தக்கவை; அவர்கள் பொய்யுரை கூறி என்னை ஒடுக்குகின்றனர்; எனக்குத் துணை செய்யும்.</span> <span class='verse'><span class='verseNum'>87</span>அவர்கள் பூவுலகினின்று என் வாழ்வை ஏறக்குறைய அழித்துவிட்டனர்; நானோ உம் நியமங்களைக் கைவிடவில்லை.</span> <span class='verse'><span class='verseNum'>88</span>உமது பேரன்புக்கேற்ப என்னை உயிரோடு வைத்திரும், நீர் திருவாய்மலர்ந்த ஒழுங்குமுறைகளை நான் கடைப்பிடிப்பேன்.</span></p><h3>திருச்சட்டத்தின் மீது நம்பிக்கை</h3><p class='para'> <span class='verse'><span class='verseNum'>89</span>ஆண்டவரே! என்றென்றைக்கும் உள்ளது உமது வாக்கு; விண்ணுலகைப்போல் அது நிலைத்துள்ளது.</span> <span class='verse'><span class='verseNum'>90</span>தலைமுறை தலைமுறையாய் உள்ளது உமது வாக்குப் பிறழாமை; நீர் பூவுலகை உறுதியாய் இருக்கச் செய்தீர், அது நிலைபெற்றுள்ளது.</span> <span class='verse'><span class='verseNum'>91</span>உம் ஒழுங்குமுறைகளின் படியே அனைத்தும் இன்றுவரை நிலைத்துள்ளன. ஏனெனில், அவை உமக்கு ஊழியம் செய்கின்றன.</span> <span class='verse'><span class='verseNum'>92</span>உமது திருச்சட்டம் எனக்கு இன்பம் தருவதாய் இல்லாதிருந்தால் என் துன்பத்தில் நான் மடிந்து போயிருப்பேன்.</span> <span class='verse'><span class='verseNum'>93</span>உம் நியமங்களை நான் எந்நாளும் மறவேன்; ஏனெனில், அவற்றைக்கொண்டு என்னைப் பிழைக்க வைத்தீர்.</span> <span class='verse'><span class='verseNum'>94</span>உமக்கே நான் உரிமை; என்னைக் காத்தருளும்; ஏனெனில், உம் நியமங்களையே நான் நாடியுள்ளேன்.</span> <span class='verse'><span class='verseNum'>95</span>தீயோர் என்னை அழிக்கக் காத்திருக்கின்றனர்; நானோ உம் ஒழுங்குமுறைகளை ஆழ்ந்து சிந்திக்கின்றேன்.</span> <span class='verse'><span class='verseNum'>96</span>நிறைவான அனைத்தின் எல்லையையும் நான் பார்த்துவிட்டேன்; உமது கட்டளையின் நிறைவோ எல்லை அற்றது.</span></p><h3>திருச்சட்டத்தின் மீது அன்பு</h3><p class='para'> <span class='verse'><span class='verseNum'>97</span>ஆண்டவரே! நான் உமது திருச்சட்டத்தின்மீது எத்துணைப் பற்றுக் கொண்டுள்ளேன்! நாள் முழுவதும் அதைப்பற்றியே சிந்திக்கின்றேன்.</span> <span class='verse'><span class='verseNum'>98</span>என் எதிரிகளைவிட என்னை ஞானியாக்கியது உமது கட்டளை; ஏனெனில், என்றென்றும் அது என்னோடு உள்ளது.</span> <span class='verse'><span class='verseNum'>99</span>எனக்கு அறிவு புகட்டுவோர் அனைவரினும் நான் விவேகமுள்ளனவாய் இருக்கின்றேன்; ஏனெனில், உம் ஒழுங்குமுறைகளையே நான் சிந்திக்கின்றேன்;</span> <span class='verse'><span class='verseNum'>100</span>முதியோர்களைவிட நான் நுண்ணறிவு பெற்றுள்ளேன். ஏனெனில், உம் நியமங்களைக் கடைப்பிடிக்கின்றேன்.</span> <span class='verse'><span class='verseNum'>101</span>உம் வாக்கைக் கடைப்பிடிக்குமாறு தீயவழி எதிலும் நான் கால்வைக்காது பார்த்துக் கொள்கின்றேன்.</span> <span class='verse'><span class='verseNum'>102</span>உம் நீதிநெறிகளைவிட்டு நான் விலகவில்லை; ஏனெனில், நீர்தாமே எனக்குக் கற்றுத் தந்தீர்.</span> <span class='verse'><span class='verseNum'>103</span>உம் சொற்கள் என் நாவுக்கு எத்துணை இனிமையானவை! என் வாய்க்குத் தேனினும் இனிமையானவை.</span> <span class='verse'><span class='verseNum'>104</span>உம் நியமங்களால் நான் நுண்ணறிவு பெறுகின்றேன். ஆகவேதான் பொய்வழிகள் அனைத்தையும் நான் வெறுக்கின்றேன்.</span></p><h3>திருச்சட்டத்தின் ஒளி</h3><p class='para'> <span class='verse'><span class='verseNum'>105</span>என் காலடிக்கு உம் வாக்கே விளக்கு! என் பாதைக்கு ஒளியும் அதுவே!</span> <span class='verse'><span class='verseNum'>106</span>நீதியான உம் நெறிமுறைகளை நான் கடைப்பிடிப்பதாக ஆணையிட்டு உறுதிமொழி தந்துள்ளேன்.</span> <span class='verse'><span class='verseNum'>107</span>ஆண்டவரே! மிக மிகத் துன்புறுத்தப்படுகின்றேன்; உம் வாக்குறுதியின்படி என்னை உயிரோடு வைத்தருளும்.</span> <span class='verse'><span class='verseNum'>108</span>நான் மனமுவந்து வாயார உம்மைப் புகழ்வதை ஆண்டவரே! தயைகூர்ந்து ஏற்றுக்கொள்ளும்; உம் நீதிநெறிகளை எனக்குக் கற்பியும்.</span> <span class='verse'><span class='verseNum'>109</span>நான் என்னுயிரைக் கையில்வைத்துள்ளேன்; ஆயினும், உம் திருச்சட்டத்தை நான் மறவேன்.</span> <span class='verse'><span class='verseNum'>110</span>தீயோர் எனக்குக் கண்ணிவைத்தனர்; ஆனால், உம் நியமங்களினின்று நான் பிறழவில்லை.</span> <span class='verse'><span class='verseNum'>111</span>உம் ஒழுங்குமறைகளை என்றும் என் உரிமைச் சொத்தாய்க் கொண்டுள்ளேன். ஆகவே, அவை என் இதயத்தை மகிழ்விக்கின்றன.</span> <span class='verse'><span class='verseNum'>112</span>உம் விதிமுறைகளைச் செயல்படுத்துவதில் என் உள்ளம், என்றென்றும், இறுதிவரை நாட்டம் கொண்டிருக்கும்.</span></p><h3>திருச்சட்டம் தரும் பாதுகாப்பு</h3><p class='para'> <span class='verse'><span class='verseNum'>113</span>இருமனத்தோரை நான் வெறுக்கின்றேன்; உமது திருச்சட்டத்தின்மீது பற்றுக்கொண்டுள்ளேன்.</span> <span class='verse'><span class='verseNum'>114</span>நீரே என் புகலிடம்; நீரே என் கேடயம்; உமது வாக்கில் நான் நம்பிக்கை வைக்கின்றேன்.</span> <span class='verse'><span class='verseNum'>115</span>தீயன செய்வோரே! என்னைவிட்டு விலகுங்கள்; என் கடவுளின் கட்டளைகளை நான் கடைப்பிடிப்பேன்;</span> <span class='verse'><span class='verseNum'>116</span>நான் பிழைக்குமாறு, உமது வாக்குறுதிக்கேற்ப என்னைத் தாங்கியருளும்; எனது நம்பிக்கை வீண்போகவிடாதேயும்.</span> <span class='verse'><span class='verseNum'>117</span>என்னைத் தாங்கிக்கொள்ளும்; நான் மீட்புப் பெறுவேன்; எந்நாளும் உம் விதிமுறைகளைக் கருத்தில் கொண்டிருப்பேன்.</span> <span class='verse'><span class='verseNum'>118</span>உம் விதிமுறைகளைவிட்டு விலகுவோர் அனைவரையும் நீர் ஒதுக்கித் தள்ளுகின்றீர்; அவர்களின் சூழ்ச்சிகள் வீணாய்ப் போகும்.</span> <span class='verse'><span class='verseNum'>119</span>பூவுலகின் பொல்லார் அனைவரையம் நீர் களிம்பெனக் கருதுகின்றீர்; ஆகவே, நான் உம் ஒழுங்குமுறைகள் மீது பற்றுக்கொண்டுள்ளேன்.</span> <span class='verse'><span class='verseNum'>120</span>உம்மீது கொண்டுள்ள அச்சத்தால் என் உடல் சிலிர்க்கின்றது; உம் நீதித்தீர்ப்புகளை முன்னிட்டு நான் அஞ்சி நடுங்குகின்றேன்.</span></p><h3>திருச்சட்டத்தின்படி நடத்தல்</h3><p class='para'> <span class='verse'><span class='verseNum'>121</span>நீதியும் நேர்மையும் ஆனவற்றையே செய்துள்ளேன்; என்னை ஒடுக்குவோர் கையில் என்னை விட்டுவிடாதேயும்.</span> <span class='verse'><span class='verseNum'>122</span>உம் ஊழியனின் நலத்தை உறுதிப்படுத்தும்; செருக்குற்றோர் என்னை ஒடுக்கவிடாதேயும்.</span> <span class='verse'><span class='verseNum'>123</span>நீர் தரும் விடுதலையையும் உமது நீதியான வாக்குறுதிகளையும் எதிர்பார்த்து, என் கண்கள் பூத்துப்போயின.</span> <span class='verse'><span class='verseNum'>124</span>உம் பேரன்பிற்கேற்ப உம் ஊழியனுக்குச் செய்தருளும்; உம் விதிமுறைகளை எனக்குக் கற்பியும்.</span> <span class='verse'><span class='verseNum'>125</span>உம் ஊழியன் நான், எனக்கு நுண்ணறிவு புகட்டும்; அப்போது உம் ஒழுங்குமுறைகளை அறிந்துகொள்வேன்.</span> <span class='verse'><span class='verseNum'>126</span>ஆண்டவரே! நீர் செயலாற்றும் நேரம் வந்துவிட்டது; உம் திருச்சட்டம் மீறப்பட்டுவிட்டது.</span> <span class='verse'><span class='verseNum'>127</span>ஆகவே, பொன்னிலும் பசும்பொன்னிலும் மேலாக உம் கட்டளைகளை விரும்புகின்றேன்.</span> <span class='verse'><span class='verseNum'>128</span>உம் நியமங்களை எல்லாம் நீதியானவை என்று ஏற்றுக்கொண்டேன்; பொய்யான வழி அனைத்தையும் வெறுக்கின்றேன்.</span></p><h3>திருச்சட்டத்தின் மீது ஆவல்</h3><p class='para'> <span class='verse'><span class='verseNum'>129</span>உம் ஒழுங்குமுறைகள் வியப்புக்குரியவை; ஆகவே, நான் அவற்றைக் கடைப்பிடித்து வருகின்றேன்.</span> <span class='verse'><span class='verseNum'>130</span>உம் சொற்களைப்பற்றிய விளக்கம் ஒளி தருகின்றது; அது பேதைகளுக்கு நுண்ணறிவு ஊட்டுகிறது.</span> <span class='verse'><span class='verseNum'>131</span>வாயை ‘ஆ’வெனத் திறக்கின்றேன்; பெருமூச்சு விடுகின்றேன்; ஏனெனில், உம் கட்டளைகளுக்காக ஏங்குகின்றேன்.</span> <span class='verse'><span class='verseNum'>132</span>உம் பெயரின்மீது பற்றுக்கொண்டோருக்கு நீர் வழக்கமாய்ச் செய்வதுபோல், என் பக்கம் திரும்பி எனக்கும் இரங்கும்!</span> <span class='verse'><span class='verseNum'>133</span>உமது வாக்கில் என் காலடிகளை நிலைப்படுத்தும்! தீயது எதுவும் என்னை மேற்கொள்ளவிடாதேயும்!</span> <span class='verse'><span class='verseNum'>134</span>மனிதர் செய்யும் கொடுமையினின்று என்னை விடுவியும்! உம் நியமங்களை நான் கடைப்பிடிப்பேன்.</span> <span class='verse'><span class='verseNum'>135</span>உம் ஊழியன்மீது உமது முகஒளி வீசச் செய்யும்! உம் விதிமுறைகளை எனக்குக் கற்பித்தருளும்.</span> <span class='verse'><span class='verseNum'>136</span>உமது திருச்சட்டத்தைப் பலர் கடைப்பிடிக்காததைக் கண்டு, என் கண்களினின்று நீர் அருவியாய் வழிந்தது.</span></p><h3>திருச்சட்டத்தின் ஒழுங்குமுறை</h3><p class='para'> <span class='verse'><span class='verseNum'>137</span>ஆண்டவரே! நீர் நீதி உள்ளவர்; உம் நீதிநெறிகள் நேர்மையானவை.</span> <span class='verse'><span class='verseNum'>138</span>நீர் தந்த ஒழுங்குமுறைகள் நீதியானவை; அவை முற்றிலும் நம்பத்தக்கவை.</span> <span class='verse'><span class='verseNum'>139</span>என் பகைவர் உம் வார்த்தைகளை மறந்துவிட்டதால், அவற்றின்மீது நான் கொண்டுள்ள தணியாத ஆர்வம் என்னை எரித்துவிடுகின்றது.</span> <span class='verse'><span class='verseNum'>140</span>உம் வாக்குறுதி முற்றிலும் சரியென மெய்ப்பிக்கப்பட்டுள்ளது, உம் ஊழியன் அதன்மீது பற்றுக்கொண்டுள்ளான்.</span> <span class='verse'><span class='verseNum'>141</span>சிறியன் அடியேன்! இழிவுக்கு உள்ளானவன்; ஆனால், உம் நியமங்களை மறக்காதவன்.</span> <span class='verse'><span class='verseNum'>142</span>உமது நீதி என்றுமுள நீதி; உமது திருச்சட்டம் என்றும் நம்பத்தக்கது.</span> <span class='verse'><span class='verseNum'>143</span>துன்பமும் கவலையும் என்னைப் பற்றிக்கொண்டன; எனினும் உம் கட்டளைகள் என்னை மகிழ்விக்கின்றன.</span> <span class='verse'><span class='verseNum'>144</span>உம் ஒழுங்குமுறைகள் எக்காலமும் நீதியுள்ளவை; நான் வாழுமாறு எனக்கு நுண்ணறிவு புகட்டும்.</span></p><h3>விடுதலைக்காக மன்றாடல்</h3><p class='para'> <span class='verse'><span class='verseNum'>145</span>முழு இதயத்தோடு உம்மை நோக்கி மன்றாடுகின்றேன்; ஆண்டவரே! என் மன்றாட்டைக் கேட்டருளும்; உம் விதிமுறைகளை நான் பின்பற்றுவேன்.</span> <span class='verse'><span class='verseNum'>146</span>உம்மை நோக்கி மன்றாடுகின்றேன்; என்னைக் காத்தருளும்; உம் ஒழுங்குமுறைகளை நான் கடைப்பிடித்தேன்.</span> <span class='verse'><span class='verseNum'>147</span>வைகறையில் நான் உம்மிடம் வந்து உதவிக்காக மன்றாடுகின்றேன்; உம் சொற்களில் நம்பிக்கை வைக்கின்றேன்.</span> <span class='verse'><span class='verseNum'>148</span>உம் வாக்குறுதிகளைச் சிந்திப்பதற்காக, இரவுச் சாம நேரங்களில் நான் கண்விழித்துள்ளேன்.</span> <span class='verse'><span class='verseNum'>149</span>ஆண்டவரே! உமது பேரன்பிற்கேற்ப என் குரலைக் கேட்டருளும்; உமது நீதியின்பபடி என்னுயிரைக் காத்தருளும்.</span> <span class='verse'><span class='verseNum'>150</span>சதிசெய்து ஒடுக்குவோர் என்னை நெருங்கி வருகின்றனர்; உம் திருச்சட்டத்துக்கும் அவர்களுக்கும் வெகு தொலைவு.</span> <span class='verse'><span class='verseNum'>151</span>ஆண்டவரே! நீர் என் அருகில் இருக்கின்றீர்; உம் கட்டளைகள் எல்லாம் நிலையானவை.</span> <span class='verse'><span class='verseNum'>152</span>அவற்றை நீர் எக்காலத்திற்குமாக ஏற்படுத்தினீர் என்று நீர் தந்த ஒழுங்குமுறைகளினின்று முன்பே நான் அறிந்திருக்கின்றேன்.</span></p><h3>(உதவிக்காக மன்றாடல்)</h3><p class='para'> <span class='verse'><span class='verseNum'>153</span>என் துன்ப நிலையைப் பார்த்து என்னை விடுவித்தருளும்; ஏனெனில், உமது திருச்சட்டத்தை நான் மறக்கவில்லை.</span> <span class='verse'><span class='verseNum'>154</span>எனக்காக வழக்காடி என்னை மீட்டருளும்; உமது வாக்குக்கேற்றபடி என் உயிரைக் காத்தருளும்.</span> <span class='verse'><span class='verseNum'>155</span>தீயோர்க்கு மீட்பு வெகு தொலைவில் உள்ளது; ஏனெனில், அவர்கள் உம் விதிமுறைகளைத் தேடுவதில்லை.</span> <span class='verse'><span class='verseNum'>156</span>ஆண்டவரே! உம் இரக்கம் மிகப்பெரியது; உம் நீதித்தீர்ப்புகளின்படி எனக்கு வாழ்வளியும்.</span> <span class='verse'><span class='verseNum'>157</span>என்னைக் கொடுமைப்படுத்துவோரும் பகைப்போரும் பலர்; ஆனால், உம் ஒழுங்குமுறைகளை விட்டு நான் தவறுவதில்லை.</span> <span class='verse'><span class='verseNum'>158</span>துரோகம் செய்வோரை அருவருப்புடன் பார்க்கின்றேன்; ஏனெனில், அவர்கள் உம் வாக்கைக் கடைப்பிடிப்பதில்லை.</span> <span class='verse'><span class='verseNum'>159</span>ஆண்டவரே! நான் உம் கட்டளைகள் மீது எத்துணைப் பற்றுக்கொண்டுள்ளேன் என்பதைப் பாரும்; உம் பேரன்பிற்கேற்ப எனக்கு வாழ்வளியும்.</span> <span class='verse'><span class='verseNum'>160</span>உண்மையே உமது வார்த்தையின் உட்பொருள்; நீதியான உம் நெறிமுறைகள் எல்லாம் என்றும் நிலைத்துள்ளன.</span></p><h3>திருச்சட்டத்தின் மீது பேரன்பு</h3><p class='para'> <span class='verse'><span class='verseNum'>161</span>தலைவர்கள் என்னைக் காரணமின்றிக் கொடுமைப்படுத்துகின்றனர்; ஆனால், உம் வாக்கை முன்னிட்டு என் உள்ளம் நடுங்குகின்றது.</span> <span class='verse'><span class='verseNum'>162</span>திரண்ட கொள்ளைப் பொருளை அடைந்தவன் மகிழ்வது போல உமது வாக்குறுதியில் நான் மகிழ்ச்சியுறுகின்றேன்.</span> <span class='verse'><span class='verseNum'>163</span>பொய்யை வெறுத்து ஒதுக்குகின்றேன்; உமது திருச்சட்டத்தின்மீது பற்றுக்கொண்டுள்ளேன்.</span> <span class='verse'><span class='verseNum'>164</span>நீதியான உம் நெறிமுறைகளைக் குறித்து ஒரு நாளைக்கு ஏழுமுறை உம்மைப் புகழ்கின்றேன்.</span> <span class='verse'><span class='verseNum'>165</span>உமது திருச்சட்டத்தை விரும்புவோர்க்கு மிகுதியான நல்வாழ்வு உண்டு; அவர்களை நிலைகுலையச் செய்வது எதுவுமில்லை.</span> <span class='verse'><span class='verseNum'>166</span>ஆண்டவரே! நீர் அளிக்கும் மீட்புக்காக நான் காத்திருக்கின்றேன்; உம் கட்டளைகளைச் செயல்படுத்துகின்றேன்.</span> <span class='verse'><span class='verseNum'>167</span>உம் ஒழுங்குமுறைகளை நான் கடைப்பிடித்து வருகின்றேன்; நான் அவற்றின்மீது பற்றுக்கொண்டுள்ளேன்.</span> <span class='verse'><span class='verseNum'>168</span>உம் நியமங்களையும் ஒழுங்குமுறைகளையும் நான் கடைப்பிடிக்கின்றேன்; ஏனெனில், என் வழிகள் எல்லாம் உமக்குத் தெரிந்தவை.</span></p><h3>உதவிக்காக மன்றாடல்</h3><p class='para'> <span class='verse'><span class='verseNum'>169</span>ஆண்டவரே! என் வேண்டுதல் உம் திருமுன் வருவதாக! உமது வாக்குறுதிக்கேற்ப எனக்கு நுண்ணறிவு புகட்டும்.</span> <span class='verse'><span class='verseNum'>170</span>என் மன்றாட்டு உம் திருமுன் வருவதாக! உம் வாக்குறுதியின்படி என்னை விடுவியும்.</span> <span class='verse'><span class='verseNum'>171</span>உம் விதிமுறைகளை எனக்கு நீர் கற்பிப்பதால், என் இதழ்களினின்று திருப்புகழ் பொங்கிவரும்.</span> <span class='verse'><span class='verseNum'>172</span>உம் வாக்கைக் குறித்து என் நா பாடுவதாக! ஏனெனில், உம் கட்டளைகள் எல்லாம் நீதியானவை.</span> <span class='verse'><span class='verseNum'>173</span>உம் கரம் எனக்குத் துணையாய் இருப்பதாக! ஏனெனில், உம் நியமங்களை நான் தேர்ந்தெடுத்தேன்.</span> <span class='verse'><span class='verseNum'>174</span>ஆண்டவரே! உம்மிடமிருந்து வரும் மீட்பை நான் நாடுகின்றேன்; உமது திருச்சட்டத்தில் நான் மகிழ்ச்சி அடைகின்றேன்.</span> <span class='verse'><span class='verseNum'>175</span>உயிர்பிழைத்து நான் உம்மைப் புகழ்வேனாக! உம் நீதி நெறிகள் எனக்குத் துணைபுரிவனவாக!</span> <span class='verse'><span class='verseNum'>176</span>காணாமல்போன ஆட்டைப்போல் நான் அலைந்து திரிகின்றேன்; உம் ஊழியனைத் தேடிப்பாரும்; ஏனெனில், உம் கட்டளைகளை நான் மறக்கவில்லை.</span><hr/>திபா 119:1 - எபிரேய அகரவரிசைப் பாடல்<br/>
				</div>
			</section>
			<!-- Footer -->
<footer id="footer">
	<div class="container">
		<div class="row">
			<section class="4u 6u(medium) 12u$(small)">
				<h3>Partners</h3>
				<p>The following bible site's support this project:</p>
				<ul class="alt">
				Currently No one... :( But you can be the first. <a href="http://web.madharasan.com/contact" target="_blank">Drop me a line..</a> :)
				<!--	<li><a href="#">Lorem ipsum dolor sit amet.</a></li>  -->
				</ul>
			</section>
			<section class="4u 6u$(medium) 12u$(small)">
				<h3>Inspired By</h3>
				<p>The following were the source of inspiration for this project:</p>
				<ul class="alt">
					
					<li><a href="https://www.youtube.com/watch?v=tu4t9FKn9M4">Why Bible Typography Matters?</a> &ndash; Mark L. Ward, Jr</li>
					<li><a href="http://www.bibledesignblog.com/">Bible Design Blog</a> &ndash; J. Mark Bertrand</li>
					<li><a href="http://www.bibliotheca.co/">BIBLIOTHECA</a> &ndash; Adam Lewis Greene</li>
					
				</ul>
			</section>
			<section class="4u$ 12u$(medium) 12u$(small)">
				<h3>Connect with Us</h3>
				<ul class="icons">
				<li><a href="https://facebook.com/Thiruviviliam" class="icon rounded fa-facebook" target="_blank"><span class="label">Facebook</span></a></li>
				<li><a href="https://github.com/jayarathina/Tamil-Bible-Database" class="icon rounded fa-github" target="_blank"><span class="label" >Github</span></a></li>
				</ul>
				<h3>Author</h3>
				<ul class="icons">
					<li><a href="http://madharasan.com/" class="icon rounded fa-user" target="_blank"><span class="label">WebPage</span></a></li>
					<li><a href="https://facebook.com/jayarathina" class="icon rounded fa-facebook" target="_blank"><span class="label">Facebook</span></a></li>
					<li><a href="http://web.madharasan.com/contact" class="icon rounded fa-envelope-o" target="_blank"><span class="label">Contact</span></a></li>
				</ul>
				<img src="../webincludes/images/publicdomain.png" height='50px' align="bottom" />
			</section>
		</div>
		<ul class="copyright">
			<li>
				<a href="#" class="icon fa-thumbs-up"><span class="label">Copyfree</span></a>
				No rights reserved.
			</li>
			<li>
				<a href="#" class="icon fa-clock-o"><span class="label">Time</span></a>
				Last Updated on Tuesday, 17th February 2015.
				
			</li>
		</ul>
	</div>
</footer>	</body>
</html>